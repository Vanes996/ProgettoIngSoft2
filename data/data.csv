TOPIC: INFORMAZIONI ISEE
        DOMANDA_01: Cos'è e a cosa serve ISEEU?
        RISPOSTA_01: L'ISEE (Indicatore della Situazione Economica Equivalente) è lo strumento di valutazione del reddito e del patrimonio familiare usato in Italia per valutare la situazione economica familiare di chi richiede prestazioni sociali agevolate.

        L'ISEE per prestazioni per il diritto allo studio universitario (“ISEE università”) è l’indicatore specifico per i servizi nell’ambito del Diritto allo Studio (calcolo delle tasse, esoneri, servizi per il diritto allo studio).

        Se sei iscritto/a o vuoi immatricolarti a UniTrento, l’ISEE università ti può servire in questi casi:

        se vuoi calcolare  le tasse universitarie e poter ottenere una riduzione in base al reddito e al patrimonio familiare (se non lo calcoli, pagherai le tasse in base all’importo massimo)
        è requisito necessario per presentare domanda per la borsa di studio e/o il posto alloggio all’Opera Universitaria di Trento a.a. 2017-18 per “studenti matricole o in trasferimento da altri atenei”.
        Il valore ISEE università è espresso in Euro.

        DOMANDA_02: Come verificare l’ISEE università?
        RISPOSTA_02: A partire dai primi giorni di settembre 2017 l’Università di Trento verifica periodicamente i dati delle attestazioni ISEE degli studenti trasmessi dall’INPS.

        Se hai presentato la Dichiarazione Sostitutiva Unica (DSU) e se INPS ha già concluso i controlli sulla tua DSU, i dati della tua attestazione saranno visibili in Esse3 nella sezione Segreteria > Attestazione ISEE.

        Se la tua attestazione ISEE università è corretta, vedrai le seguenti informazioni:

        Tipologia di ISEE: U
        Presenza di omissioni difformità: 0
        Valore ISEE: un valore in Euro che indica il tuo valore ISEE università.
        Se la tua attestazione ISEE presenta problemi, al posto del valore ISEE leggerai il messaggio “ISEE non valido ai fini del calcolo dei contributi universitari”.

        Il problema può dipendere da due motivi, indicati nelle righe "Tipologia di ISEE" o "Presenza di omissioni/difformità".

        Tipologia di ISEE: O. L’ISEE trasmesso da INPS è un ISEE di tipo ordinario, non valido per il calcolo dei contributi universitari per i quali è necessario calcolare l’ISEE università (potresti averlo calcolato per finalità diverse dai contributi universitari). Devi presentarti al CAF o all’ente presso il quale hai presentato la DSU e chiedere di fare una nuova dichiarazione di tipo ISEE università.
        Presenza di omissioni/difformità: 1. INPS ha rilevato che mancano dei dati o che i dati sono difformi rispetto ad altri dati che risultano all’Agenzia delle Entrate o all’INPS stesso. Devi verificare con l’ente al quale hai presentato la DSU il dato mancante o l’errore e presentare una nuova DSU con i dati completi e corretti.
        Se decidi di richiedere una nuova attestazione ISEE, la seconda verifica sulle nuove attestazioni sarà fatta poco prima del 31/10/2017: fino a quel periodo in Esse3 continuerai a vedere i dati della tua prima attestazione ISEE.
        Ai fini del rispetto delle scadenze ISEE farà fede in ogni caso la data della prima Dichiarazione Sostitutiva Unica che hai presentato.

        DOMANDA_03: Validità e scadenze
        RISPOSTA_03: L'attestazione ISEE università è valida solo per l’anno accademico di riferimento e quindi deve essere richiesta ogni anno.
        Ai fini della riduzione delle tasse di UniTrento per l’a.a. 2017-18 l’ISEE università si può richiedere

        dal 16/1/2017 al 30/9/2017
        dal 1/10/2017 al 31/10/2017 con il pagamento di una mora di 100,00 €
        dal 1/11/2017 al 30/12/2017 con il pagamento di una mora di 200,00 €.

TOPIC: PIANO DI STUDIO
        DOMANDA_01: Qual è la procedure da seguire per modificare i corsi a scelta del piano di studio da fuori corso?
        RISPOSTA_01: Se sei iscritto/a fuori corso, devi scegliere i corsi opzionali compilando il modulo PDF che trovi in allegato e inviandolo all'Ufficio Supporto Studenti (supportostudentipovo@unitn.it) entro le opportune scadenze; ricorda di rinominare il modulo con il tuo Cognome Nome e Numero di Matricola.

        DOMANDA_02: Qual è la scadenza per compilare il piano di studio se iscritto al secondo anno di corso?
        RISPOSTA_02: Se sei iscritto/a al secondo anno di corso* puoi compilare online il piano di studio direttamente dall'area riservata Esse3 nei seguenti periodi:

        1° periodo: dal 20 ottobre al 3 novembre 2017;
        2° periodo: per i corsi di laurea magistrale del Dipartimento di Ingegneria Industriale dal 22 gennaio al 2 febbraio 2018
                    per tutti gli altri corsi dal 26 febbraio al 9 marzo 2018.
        *NB: Se sei iscritto/a al secondo anno di corso in Fisica, Matematica o Informatica, puoi compilare il piano di studio tramite il modulo pdf in allegato in fondo alla pagina; ricorda di rinominare il modulo con il tuo Cognome Nome e Numero di Matricola.

        Puoi compilare il piano di studio online se sei uno studente/una studentessa iscritto/a al 2° anno in corso e in regola con il pagamento delle tasse per l’a.a. 2017/2018.

        DOMANDA_03: Quando e come bisogna compilare il piano di studio per il primo anno di magistrale?
        RISPOSTA_03: Se sei iscritto/a al primo anno del corso di laurea magistrale in Biotecnologie Cellulari e Molecolari o Materials and Production Engineering il tuo piano di studio sarà caricato in Esse3 dall'Ufficio Supporto Studenti.

        Se sei iscritto/a al primo anno del corso di laurea magistrale in Fisica, Matematica, Quantitative and Computational Biology, Ingegneria Meccatronica, Informatica o Ingegneria dell'Informazione e delle Comunicazioni, puoi compilare online il piano di studio direttamente dall'area riservata Esse3 nei seguenti periodi:
        • 1° periodo: dal 20 ottobre 2017 all'8 febbraio 2018;
        • 2° periodo: dal 26 febbraio al 9 marzo 2018.

        Per i corsi di Informatica e Ingegneria dell'Informazione e delle Comunicazioni: un unico periodo dal 20 ottobre 2017 al 5 gennaio 2018.

        Puoi compilare il piano di studio online se sei uno studente/una studentessa iscritto/a al 1° anno in corso e in regola con il pagamento delle tasse per l’a.a. 2017/2018.

TOPIC: ATTESA DI LAUREA
        DOMANDA_01: Se faccio domanda "in attesa di laurea" devo farmi calcolare l'ISEE entro quando?
        RISPOSTA_01: Agli studenti che a settembre 2017 fanno domanda "in attesa di laurea" si consiglia di calcolare l’ISEE entro il 30 settembre 2017 nel caso in cui, per un qualsiasi motivo, si trovassero quindi nella situazione di dover rinnovare l’iscrizione all'a.a. 2017/18 pagando le tasse.

        DOMANDA_02: Che cos'è l' "attesa di laurea"? Cosa prevede?
        RISPOSTA_02: Se prevedi di laurearti entro il 31 marzo, ma non sei sicuro/a di riuscire a farlo, puoi fare la richiesta "in attesa di laurea" che ti permette di:

        DOMANDA_03: Se sono "in attesa di laurea" ma non riesco a laurearmi entro marzo, cosa succede? Cosa devo fare?
        RISPOSTA_03: Se non riesci a laurearti entro marzo 2018, sarai tenuto a rinnovare l'iscrizione per l'a.a. 2017/18 entro quella data.

        In vista di un possibile rinnovo dell’iscrizione dopo il 30 settembre, ti suggeriamo di calcolare comunque l’ISEE entro i termini previsti e in ogni caso di controllare le scadenze per il calcolo dell’ISEE ai fini delle tasse.

        Dopo 31 dicembre 2017 non è possibile calcolare l’ISEE per l’a.a. 2017-18 in alcun modo.
